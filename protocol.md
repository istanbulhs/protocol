## “Hacking”

"Hacking, oyuncu bir zeka ruhunda mümkün olanın sınırlarını keşfetmek anlamına gelmektedir.
Oyuncu zeka gösteren etkinlikler “hack değeri”ne sahiptir." Richard M. Stallman (RMS)

---

## Mekan

Bu bölüm içerisindekiler mekanın kendi için kendine hatırlattıklarıdır.
Yine mekan, merak edenler için yazıya dökülmesini rica etmiştir. 

istanbul hackerSpace canlı olduğu ve doğal olarak hareket ettiğinden, 
bölüm boyunca; gideceği veya bulunacağı yolu tanımlar. Yani bu kısım;
HS adına yapılanları ve HS adına konuşulanları düzenler.

\# Bu noktadan sonra "istanbul hackerSpace" için kısaca "HS" denir.

HS, "Neden?" sorusundan hoşlanmaz. Cevabı hep "Çünkü yapabiliyorum" olur. Doğru soru "Nasıl?" dır.

HS, değiştirmeyi de üretime dahil görür.

HS, GNU Felsefesi[1] ile ilerler. HS olarak üreteceği her şey bu felsefeye 
uygun olarak "özgür" tanımına dahil olacaktır. Yani eğer yazılım üretiyorsa bu 
özgür yazılım, donanım üretiyorsa bu özgür donanım, bir belge yazıyorsa bu özgür bir belge 
olacak ve üretimlerini yine özgür bir lisans ile lisanslayacaktır.[2]

HS, özgür olanı "özgür" diye ifade eder. Özgür olmayanı ise "sahipli" veya "özel mülk" 
olarak adlandırır. [3] Bu tanımları kaynağın açık ve kapalı olması ile sınırlamaz.

HS, sahipli yazılım üreticilerinden ve savunucularından uzak durur.

HS, hack kültürünün üretimlerini ve üreticilerini şapkalandırmaz.

HS, hack kültürünü ve hacker'ları güvenlik ya da yazılım ile sınırlamaz.

HS, "yenisini almak" yerine tamir etmeyi tercih eder. Hs için malzeme farklı 
bir alanda kullanılmak üzere saklanacak değerdedir.

HS, her tür ve seviyeden dijital gözetim karşıtıdır. Bu gözetime yardım eden,
destek olan, öven; yapı, organizasyon veya çıktılara hiç bir açıdan dahil olmaz ve 
meşrulaştırmaz.

HS, her mümkün olanın sınırlarını keşfetme hakkını saklı tutar.

---

## Kullanım

"Açık Toplantı" ve etkinlikler (atölye, seminer vb.) haricinde mekanı yalnızca üyeler kullanabilir.

Eğer aksi belirtilmemişse etkinlikler herkese açıktır.  

---

## Üyelik

**Üye olmak için:** 

En üstte bulunan "Hacking" bölümündeki tanıma dahil olmak   

Mevcut HS üyelerinden birinin size referans olması 

Mekana "açık toplantı"nın olduğu gün en az bir defa gelmek gerekmektedir. 

**Üye olarak kalmak için ise;**

Mümkün olabildiğince açık toplantılara katılmak, etkinlik süreçlerinden en az birine 
(ayarlanması, duyurulması, yürütücüsü, varsa hazırlığı, mekanın açılması gibi) katkı sağlamak, 
el birliği ile edinilen tüm araç gerecin (tuvalet kağıdından, led'lere) devamlılığı için diğer
üyeler ile birlikte üretim ve katkı insiyatifini almak, gerekmektedir.

**Yetkililer;**

HS, "Mekan" bölümünde kendine çizdiği yol üzerinde kendiliğinden ilerlemektedir.
"Yetkili" olmadığından "yetki dağıtacak" veya "sorumluluk" teslim edecek kimse de yoktur.

Mekanın canlı olduğunu unutmayın. Eğer üye iseniz ve bir alandan sorumlu olmak istiyorsanız. 
O alanla ilgilenebilir veya ilgilenen biri varsa onunla hareket edebilirsiniz. Mekan bir süre
sonra size bu sorumluluk üzerinden güvenir ve diğer üyelere bu sorumluluğun sizde olduğunu söyler.
Mekanın özel güçleri vardır.

---

## Sıkça Verilen Cevaplar

Hayır, her üye GNU/Linux kullanmak zorunda değildir.

Hayır, her üye Özgür Yazılım aktivisti olmak zorunda değildir.  

Evet, bir sunum yapacaksanız bunu Mac veya WC [4] üzerinde yapabilirsiniz veya
etkinliklere/mekana de WC veya Mac ile gelebilirsiniz.

Hayır, üye olmak için teknik biri olmak zorunda değilsiniz.

Evet aynen öyle, hacker ve maker aynı şey olmadığı gibi hackerSpace ve Maker Space de aynı şey değildir.

Hayır, üyelerin hackerSpace'de yaptığı çalışmaların hepsi "Mekan" tanımı ile örtüşmek zorunda değildir. Örneğin bir üye hackerSpace'de çalıştığı zamanlar içerisinde özel mülk bir yazılım geliştirebilir, hackerSpace bununla ilgilenmez. Fakat örneğin; google glass veya o alandan atılan tweet'lerin analizi vs. gibi etrafındakileri istekleri haricinde gözetim ağlarına dahil eden uygulamalar istisnadır.

Hayır, Facebook şifresi kırmıyoruz. Ayrıca o "şifre" değil "parola".

Hayır, Facebook parolası da kırmıyoruz.

Yok o şapka değil, beyaz şapkalı / siyah şapkalı gibi kavramlardan bahsediyoruz.

---

 - [1] [https://www.gnu.org/philosophy/free-sw.tr.html](https://www.gnu.org/philosophy/free-sw.tr.html)
 - [2] [https://www.gnu.org/licenses/license-list.html](https://www.gnu.org/licenses/license-list.html)
 - [3] [https://www.gnu.org/gnu/why-gnu-linux.tr.html](https://www.gnu.org/gnu/why-gnu-linux.tr.html)
 - [4] [https://www.gnu.org/philosophy/words-to-avoid.html#PC](https://www.gnu.org/philosophy/words-to-avoid.html#PC)
 
